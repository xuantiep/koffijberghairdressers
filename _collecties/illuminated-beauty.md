---
title: Illuminated Beauty
date: 2012-08-01T00:00:00.000Z
images:
  - image: /uploads1/foto1_jpeg.jpg
  - image: /uploads1/foto2_jpeg.jpg
  - image: /uploads1/foto3_jpeg.jpg
  - image: /uploads1/foto4_jpeg.jpg
  - image: /uploads1/foto5_jpeg.jpg
  - image: /uploads1/foto6_jpeg.jpg
---


Amsterdam, 1 augustus 2012 - De nieuwe najaar- en wintercollectie 2012-2013 ‘Illuminated Beauty’ van Kimm Koffijberg draait om licht. “Zonder licht is er geen kleur”.

Door het gebruik van Illumina Color, een baanbrekend nieuw kleurproduct van Wella Professionals, krijgt het haar van de modellen een ongelooflijke natuurlijke glans. Het haar baadt in het licht. De kracht van Illumina Color is dat het reli&euml;f dat niet eerder gekleurd haar van nature heeft, wordt behouden. Hierdoor is het kleurresultaat nooit massief en lijkt het alsof de modellen hun eigen natuurlijke haarkleur hebben. Door de transparantie in het haar kan het licht ermee spelen en ontstaat er in elk licht een ander kleureffect met een waanzinnige glans.
Coupes en styling staan volledig in dienst van de lichtreflectie. Ze zijn zo op elkaar afgestemd dat de kleuren volledig tot hun recht komen. ‘Illuminated Beauty’ is daardoor een collectie die uitblinkt in natuurlijke, heldere en magische kleurresultaten.

## Kleur

De vraag naar natuurlijke haarkleuren is momenteel echt een trend. De lancering door Wella Professionals van Illumina Color kwam daarom precies op het goede moment voor Kimm Koffijberg. Zij heeft ervoor gekozen om haar najaar- en wintercollectie 2012-2013 volledig in het teken te zetten van dit nieuwe kleurproduct. Illumina Color zorgt voor een transparant kleurreli&euml;f en de kleuringen ogen heel natuurlijk. Door de nieuwe technologie die is toegepast in het product wordt het haar gezonder en is er veel lichtreflectie in het haar, waardoor het prachtig glanst. In de collectie ‘Illuminated Beauty’ zijn de kleuringen van Illumina Color op veel verschillende manieren gebruikt en zijn verschillende kleurtechnieken toegepast. Hierdoor is het zowel mogelijk een expressieve uitstraling neer te zetten als een natuurlijker uitstraling. Koele en warme tinten worden gecombineerd en bij sommige modellen is Illumina Color dieper aangebracht op de aanzet en lichter naar de punten toe. Ook is er voor deelkleuringen en streaks gekozen in de collectie, maar altijd op een hele natuurlijke manier.

Het vertrekpunt in de collectie is en blijft het kleurkarakter van de huid van de modellen, dat door de haarkleuringen en de keuze van de coupe wordt versterkt. Er zijn rooibos kopertinten gecre&euml;erd, maar ook mokka, karamel en gember. Er zijn koele kleuren gebruikt zoals zandtinten, koele beige tinten en sparkling roze en ook zijn neutrale natuurtinten toegepast. De collectie is op het strand gefotografeerd, in natuurlijk daglicht, zodat de kleurresultaten en haarstyling goed tot hun recht komen. De stijlvolle designkleding met zachte stoffen, glans en transparantie sluit helemaal aan op het gevoel dat Illumina Color oproept.

## Coupes

In de coupes zijn rustige zachte lijnen gecombineerd met sterkere lijnen. De kniptechniek is aangepast aan de haarstructuur: daar waar het haar zachter moet vallen is gebruik gemaakt van de inkniptechniek, daar waar het haar voller mag, zijn strakke lijnen geknipt. Alles is erop gericht de aandacht voor de haarkleur te vergroten. Er is goed gekeken naar de gezichtsvorm van de modellen bij het aanbrengen van variaties in lengte. Dit om het haar op verschillende manieren te kunnen stylen, met telkens een ander kleureffect.

## Styling

Ook bij de styling ligt het accent op de haarkleur. De collectie toont mooi steil haar of haar met een lichte beweging erin. Bij het halflange haar (waar de diepere haarkleuring op de aanzet is gebruikt en de kleuring lichter is naar de punten) kan de lengte van het haar naar binnen worden gedraaid waardoor een mooie boblengte ontstaat en waardoor het kleureffect neutraal donkerbruin is. Voor alle coupes zijn de stylingproducten van Wella Styling gebruikt, voor de verzorging de producten van System Professional, beide van Wella Professionals.

## Producten

| Kleuringen: | Illumina Color |
| Verzorging: | System Professional |
| Styling: | Wella styling |