---
title: Mystic Romance
date: 2014-08-01T00:00:00.000Z
images:
  - image: /uploads1/mystic-romance-1.jpg
  - image: /uploads1/mystic-romance-2.jpg
  - image: /uploads1/mystic-romance-3.jpg
  - image: /uploads1/mystic-romance-4.jpg
---


Amsterdam, augustus 2014 â€“ Kimm Koffijberg lanceert Mystic romance haar nieuwe herfst-wintercollectie 2014-2015. Haar inspiratie haalt ze uit de jaargetijden; de warme gloed van het haardvuur binnen en storm en ijs buiten. 

Vlammende kopertinten, en beige-blond gecombineerd met koel parel of violet geven een diep, rijk en intens kleurenpalet. Zowel voor het knippen als voor het kleuren is de natuurlijke valling van het haar uitgangspunt. In de coupes is veel zachtheid gebracht. Verder zijn ze eenvoudig gehouden. Alles is erop gericht de volle aandacht naar de kleur te trekken. Zo komt het karakter van iedere afzonderlijke vrouw volledig tot zijn recht in deze warme, romantische en daardoor heel vrouwelijke collectie.

## Kleur

De collectie Mystic romance is vooral gericht op kleur en kleurtechniek. Het haar wordt dan ook eerst gekleurd en pas daarna geknipt. Uitgaande van de natuurlijke valling van het haar wordt bepaald op welke plaats in het haar kleur moet komen. Er wordt een afdeling gemaakt die vervolgens op een intu&iuml;tieve manier wordt ingekleurd met verschillende tinten die goed bij elkaar passen. Door het kleurenpallet per vrouw aan te passen krijg je heel verschillende effecten. Bijvoorbeeld heel expressief of juist subtieler. De kleurtoepassing is dan ook volledig gepersonaliseerd.

Er is in de collectie gewerkt met dieprood, koper, goudkoper gecombineerd met kopergoud en beige-blond gecombineerd met parel/violet.

## Kniptechniek

Omdat Mystic romance heel erg is gericht op kleur en kleurtechniek is niet teveel aan de haarstructuur veranderd. Zou je dat wel doen, dan komt de kleur immers minder tot zijn recht. Het knippen gebeurt na de kleuring. De kniptechniek gaat uit van de natuurlijke valling van het haar en is aangepast aan de haarstructuur. Er is goed gekeken waar luchtigheid nodig is in het haar. Er zijn veel zachte kniplijnen in de coupes en er is door gebruik van verschillende technieken zachtheid gecre&euml;erd in de haarstructuur. Coupeschaar, schaar en soms ook tondeuse zijn gebruikt. Alles om de aandacht voor de haarkleur te vergroten.

## Styling

Bij de totstandkoming van de coupes is uitgegaan van wat de klant zelf wil en kan doen met haar kapsel. De ingebrachte luchtigheid zorgt ervoor dat het haar goed in model blijft. Door daarnaast de juiste tools en stylingproducten te gebruiken kan iedere vrouw haar eigenheid optimaal naar buiten brengen.

## Kleding en make-up

De modellen dragen fashionable kleding in rijke stoffen en zwarte tinten. De stoffen stralen een romantische mystieke charme uit door toevoegingen van structuur in wol, glans en strookjes. Voor de make-up is gekozen voor een natural look.

## Producten

| Producten: | Keune Haircosmetics |
| Kleur: | Ultimate Blond serie, Infinite Colors by Tinta Colors, So Pure Color |
| Verzorging: | So Pure, Care Line |
| Styling: | So Pure styling range, Blend, Design |