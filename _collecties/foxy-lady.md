---
title: Foxy Lady
date: 2012-03-23T00:00:00.000Z
images:
  - image: /uploads1/kapsel_1_dekappervanamsterd.jpg
  - image: /uploads1/kapsel_2_dekappervanamsterd.jpg
  - image: /uploads1/kapsel_3_dekappervanamsterd.jpg
  - image: /uploads1/kapsel_4_dekappervanamsterd.jpg
  - image: /uploads1/kapsel_5_dekappervanamsterd.jpg
  - image: /uploads1/kapsel_6_dekappervanamsterd.jpg
  - image: /uploads1/kapsel_7_dekappervanamsterd.jpg
  - image: /uploads1/kapsel_8_dekappervanamsterd.jpg
---


Amsterdam, 23 maart 2012 – Jimi Hendrix’s ‘Foxy Lady’ is de inspiratiebron voor de nieuwe voorjaar-zomercollectie van Kimm Koffijberg: “Ow Foxy Lady, You look so good, Yeah, Foxy, Yeah, give us some Foxy…”

De nieuwe collectie toont punky, edgy kapsels gedragen door unieke, krachtige vrouwen. Er zijn veel variaties in lengtes van het haar en ook disconnectie, asymmetrie en kleurcontrasten. De wearable lingerie versterkt Kimm Koffijberg’s handelsmerk dat je ook terugvindt in haar eerdere collecties: de combinatie van vrouwelijkheid, kracht, en draagbaar haar. Daar bovenop zijn kniptechniek en kleurtechniek in deze collectie totaal verweven. Foxy Lady is genomineerd voor de Coiffure Award 2012 – categorie Dameskapsels Noord-Holland. Nooit eerder waren coupes en kleur zo toegewijd op elkaar afgestemd als in de voorjaar-zomercollectie Foxy Lady. Jimi Hendrix zong het al: “I’m gonna take you home”!

## Coupes

De coupes hebben veel verschillende teksturen. De kapsels tonen een zekere ruigheid in combinatie met veel zachte lijnen. Bij het knippen is extreem rekening gehouden met zowel de natuurlijke valling van het haar alsook de latere kleurplaatsing. De technieken voor de vormgeving van het haar en die van het kleuren zijn in deze collectie dan ook totaal verweven. Hierdoor krijgt ‘Foxy Lady’ een heel mooi uitgebalanceerd eindresultaat.

## Kleuren

Voor de kleuren zijn gewaagde pastels gebruikt in combinatie met natuurlijke basiskleuren. De toegepaste kleuren zijn: pastelgeel in combinatie met lavendel, perzik, framboos, koraal en kersenrood en natuurlijke basiskleuren zoals bruinblond, roseblond, asbruin en zwart. De contrasten van de kleuren zijn groot, maar door de toegepaste techniek overschreeuwen de fellere kleuren de natuurlijke kleuren niet: de gewaagde pastels vloeien naadloos over in de natuurtinten. Na het knippen is secuur gekeken waar kleur van toegevoegde waarde is in de coupes. Soms is veel kleurplaatsing gebruikt soms een paar plukjes. De kleur is aangebracht door middel van de zogenaamde painting techniek, waarbij kleuren op gevoel met de vrije hand met het penseel zijn geplaatst, of er zijn fijne slices gebruikt (zowel horizontaal, verticaal als diagnonaal) afhankelijk van het gewenste effect.

## Styling

Voor alle coupes zijn de stylingproducten van Wella Styling gebruikt. In het vochtige haar zijn Stay Brilliant, Natural Volume of Velvet Amplifier toegepast. Het natte haar wordt hierbij met de hand gestyled (zonder ronde borstels of krultangen). Met een goed stylingproduct als Create Caracter, Ocean Spritz of Texture Touch wordt de ruige en nonchalante textuur vervolgens naar voren gebracht. Wanneer er nog meer glans gewenst is, wordt de Mirror Polish aangebracht. Alle kleuren worden onderhouden met de vernieuwde Color Fresh, om het kleurkarakter te versterken en de ultieme glans te behouden.

## Nominatie Coiffure Award 2012

Met haar voorjaar- zomercollectie Foxy Lady is Kimm Koffijberg genomineerd voor de Coiffure Award 2012. De Coiffure Award wordt elk jaar georganiseerd door het kappersvakblad Coiffure in samenwerking met Schwarzkopf Professional. Aan de Coiffure Award nemen d&eacute; topkappers van Nederland deel. Zij zetten elk jaar weer de trend en cre&euml;ren gezamenlijk de meest toonaangevende modebeelden.

## Producten

| Kleuringen: | Wella Professionals Koleston Perfect, Color Touch, Color Fresh, Blondor, en Magma |
| Verzorging: | System Professional Wella Professionals |
| Styling: | Wella Styling |