---
title: Flow
date: 2011-04-13T00:00:00.000Z
images:
  - image: /uploads1/flow2.jpg
  - image: /uploads1/flow3.jpg
  - image: /uploads1/flow4.jpg
  - image: /uploads1/flow5.jpg
  - image: /uploads1/flow6.jpg
  - image: /uploads1/flow7.jpg
  - image: /uploads1/flow8.jpg
  - image: /uploads1/flow9.jpg
---


Amsterdam, 13 april 2011 – Wind, zon, zee en strand hebben Kimm Koffijberg ge&iuml;nspireerd bij haar nieuwe voorjaar- en zomercollectie ‘Flow’. Een dagje flaneren aan het strand gaat met ‘Flow’ naadloos over in een party op de beachclub.

De collectie is genomineerd voor de Coiffure Award 2011 – categorie Dameskapsels. ‘Flow’ kenmerkt zich door luchtig en zacht haar waarin veel beweging is geknipt. Kimm Koffijberg kiest er met ‘Flow’ expliciet voor om heel dicht bij de persoonlijkheid en het eigen haartype van de vrouw te blijven.

## Gewaagd en vrouwelijk

Wat is er fijner om een dag door te brengen aan zee, te genieten van de zon op je huid en de wind door je haren, en aansluitend nog een feestje te hebben aan het strand? En dat alles zonder tussendoor naar huis te moeten om je om te kleden of je haar opnieuw in model te brengen. De doorzichtige extravagante Ibizajurkjes mogen gezien worden aan het strand. De sexy, chique en luchtige kapsels uit de nieuwe collectie van Kimm Koffijberg sluiten hier perfect op aan: met ‘Flow’ heeft de wind vrij spel…

## Kleur

Het accent ligt op de kleuringen in plaats van op knippen. Door gebruik te maken van de 3D kleurtechniek van Wella Professionals is het mogelijk veel diepte in de haarkleur aan te brengen en van licht naar donker te werken, met veel verschillende nuances die vari&euml;ren van subtiel tot expressief. Hierdoor krijgt het haar veel reli&euml;f en is het mogelijk dik haar minder massief en dun haar voller te laten lijken. De kleurnuances vari&euml;ren van strawberry blond, cendre-violet (prachtige iriserende blonde kleuringen) naar goudbruine en asbruine nuances. Belangrijk bij de 3D kleuringen is dat de kleurhoogte niet meer dan twee tinten verschilt.

## Kniptechniek

Door de buitenlaag van dik haar in te knippen lijken structuur en textuur zachter en blijft het haar toch ‘vol’. Fijner haar krijgt door inknippen en uitslicen meer beweging.

## Styling

Belangrijk uitgangspunt voor Kimm Koffijberg is dat de kapsels met de juiste tools en stylingproducten ook door de consument zelf goed in model zijn te brengen. Voor een goede UV-bescherming en de verzorging van het haar zijn daarom de producten van de uitgebreide zonnelijn ‘Sun’ van System Professional van Wella Professionals gebruikt.

## Nominatie Coiffure Award 2011

Met haar voorjaar- en zomercollectie ‘Flow’ is Kimm Koffijberg genomineerd voor de Coiffure Award 2011. Aan de Coiffure Award nemen d&eacute; topkappers van Nederland deel. Zij zetten elk jaar weer de trend en cre&euml;ren gezamenlijk de meest toonaangevende modebeelden.

## Producten

| Kleuringen: | 3D kleurtechnieken Wella Professionals met Koleston Perfect, Blondor, Color Touch en Magma |
| Verzorging: | System Professional o.a.’Sun’ Wella Professionals |
| Styling: | Wella Styling |